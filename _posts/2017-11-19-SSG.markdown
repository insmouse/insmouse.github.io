---
layout: post
title:  "Static site generators"
date:   2017-11-18 23:20:00 -0600
categories: examination-1
comments: true
---

### Vad tycker du om static site generators?
### Vilken sorts projekt passar de för?

<!--more-->

Static site generators används för att göra just statiska sajter, som inte uppdateras i realtid med dynamiskt innehåll. (Det går dock att använda tredjepartstjänster som Disqus för att inkludera visst dynamiskt innehåll.) Enkelt uttryckt kan användaren inte göra mer än att surfa runt på sajten, och hen får ingen "feedback" i form av exempelvis dynamiska rekommenderade artiklar under tiden.

Jag tycker det var en utmaning att komma igång med Jekyll, eftersom det kräver att man lär sig en del ny syntax, samt sätter sig in i filstrukturen, som skiljer sig en del från den färdiga sajtens. För att komma igång med en enkel sajt krävs det mycket mer tålamod än om man använder exempelvis Wordpress, med dess grafiska gränssnitt. Att redigera designen är mer komplicerat än att välja ett Wordpress-tema.

Fördelar med SSG:s är att statiska sajter blir snabba och trygga, då de inte kräver några databaser eller uppdateringar. Även om det kan vara svårt att komma igång är det också väldigt smidigt att använda includes och layout-mallar för att exempelvis applicera samma header och footer på flera olika sidor, utan att man behöver upprepa en massa kod. Att SSG:s konverterar Markdown till HTML gör det också enkelt att skapa och redigera nya sidor på sajten utan att skriva en enda rad kod.

SSG:s lämpar sig inte för sidor som behöver uppdateras i realtid, eller som kräver input från användaren i form av inloggning eller annat.
